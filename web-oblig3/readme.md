# Oblig 3

[https://itstud.hiof.no/~mariubeg/oblig3/](https://itstud.hiof.no/~mariubeg/oblig3/)

OBS: Oppgavene i denne obligen bygger på prosjektet som ble levert i Oblig 2. Du skal benytte samme side og legge inn artiklene og innholdet du produserer i denne obligen. Om du ønsker å skille de forskjellige obligene tydelig er du fri til å kopiere filene fra Oblig 2 over til en mappe med navnet «oblig3», ellers er det mulig å jobbe videre på filene som ble laget i Oblig 2 direkte.

## Oppgave 1

I denne oppgaven skal du ta for deg prosjektet du lagde i Oblig 2 og gjøre sidene responsive.  Sidene skal fungere like godt på mobil og nettbrett som på pc. Det er viktig at du tenker nøye igjennom hvordan informasjonen skal struktureres på mindre enheter og at ingenting blir fjernet.

Du står fri til å eksperimentere som du vil her og kan benytte hvilke teknologier og metoder du ønsker. CSS Grid og CSS Flexbox skal fortsatt være grunnstammen for layouten på siden og du må jobbe deg rundt dette.

## Oppgave 2

Lag en artikkelside om hvordan video og audio fungerer i HTML5. Finn også en videotutorial om HTML5-videospilleren på YouTube som du embedder inn i artikkelsiden. Sørg for at den embeddede videoen er responsiv.

## Oppgave 3

Bruk artikkelmalen du lagde i Oblig 2 og lag en artikkel om responsivt design. Bruk gjerne eksempler og illustrasjoner fra din egen side i artikkelen for å beskrive løsninger, utfordringer og problemer. Her skal du beskrive «Media queries», «Media Typer», fleksible størrelser og annet som ansees som viktig for responsive nettsider.

Du er også fri til å linke til eksterne ressurser som kan benyttes for å få en dypere forståelse for teknologiene men det er viktig at en eventuell leser av teksten vil få en basis forståelse for responsivt design uten å måtte gå til eksterne sider.

Lag så et menypunkt og en forsideartikkel om temaet som linker til denne artikkelen.

Innholdet i artikkelen danner vurderingsgrunnlaget i denne oppgaven.

## Oppgave 4

Lag et SASS-prosjekt av stilarket ditt. Del stilarket opp i fornuftige partials (eksempelvis _variabler.scss og_artikkelside.scss) som inkluderes i en hovedfil (eksempelvis main.scss).

Lag en artikkelside som forklarer hvordan SASS fungerer i forhold til å skrive CSS selv, og list opp strukturen på din SASS-CSS (oversikt over hovedfiler, inkluderte filer og partials - ta gjerne screenshot av mappestrukturen din og legg opp dette på siden).

For at vi skal kunne se på sass arket så må dette legges ut og linkes til, ala: \<a href="main.scss">Mitt SASS ark\</a>
